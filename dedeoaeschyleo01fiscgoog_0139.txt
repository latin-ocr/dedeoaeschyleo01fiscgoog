125

Leges igitur, quas deus in hominum mentibus insculpsit,
sunt iustae; hoc tantum addubitari possit, nonne iis obsequi
potentiam humanam excedat. Quod ad naturam facultatem-
que humanam, apparet has leges non graviores esse, quam
ut homines iis pareant, nam partim hoc faciunt, ut e. gr.
Amphiaraus appellatur σώφρων δίκαιος ’ἀγαθὸς εὐσεβὴς
ἀνήρ (Sept. 593), partim vituperantur, quod his legibus
non oboediant. At videtur interdum homo hac sua oboediendi
facultate uti minime posse, quia non liber sit in agendo,
sed divina necessitate recte aut male agere cogatur. Huc perti-
net illa θεοβλάβεια et ἄτα θεόθεν vel οἷπ άτη θεοῦ et ἀλάστωρ,
quae viris doctis tantas attulerunt difficultates. Supra iam vidi-
mus (p. 106—109) nihil ab hominibus fieri, quin a deo (Iove)
sit provisum. Ibidem etiam demonstravimuS‚ Xerxem'a deo
instigatum fuisse, ut illud nefarium bellum Graecis inferret (sic'
putat nuntius Pers. 351—352, Atossa v. 470-471, chorus
v. 513—514, Dareus denique v. 716, 730—732, 741).

Attamen aliis locis Xerxes ipse auctor calamitatis appel-
latur. V. 733 e. gr. Dareus dicit:

ἀλλ’ ὅταν σπεύδῃ τις αὐτὸς, χώ θεὸς συνάπτεται. “

Item XerxeS, quamvis toto hoc contra Graecos bello sit
θεοβλαβής, impietatis adversus deOS, imprimis Neptunum,
accusatur, quod extra fines quasi naturales imperii a diis
constitutos egredi voluerit PerS. 740—741:

θνητὸς ὡν θεῶν δὲ πάντων ᾤετ’, οὐκ εὐβουλίᾳ

καὶ Ποσειδῶνος κρατήσειν.

Sed statim sequitur· ν. 741—742:
πῶς τάδ’ οὐ νόσος φρενῶν
εἶχε παῖδ’ ἐμόνς
quae verba non a Dareo dicuntur, ut Platner vult 1), „ohne
dass dabei einer gottlichen Einwirkung gedacht wird’', nam
Dareus exclamat v. 716: 2
φεῦ, μέγας τις ἦλθε δαίμων, ὥστε μὴ φρονεῖν καλῶς.

 

1) Ueber die Idee der Gerechtigkeit in Aeschylus und Sophocles, p. 63.
2) Cfr. locos supra laudatos

