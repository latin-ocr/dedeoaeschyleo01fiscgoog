80

munus ulciscendi iustitiaeque exercendae suscipiat, ne
filii amplius cogantur matrem pro patris caede ulcisci
neque Furiarum fiant praeda. Haec est unica victoria, de
Furiis reportata. Sic etiam patet, cur Erinyes non irascan·‘
tur instituto Areopago neque sint cum eo reconciliandae.
Nam ubi aliquod scelus commissum est, Erinyes adsunt
et semper aderunt ut ulciscantur, sed nusquam apparet
eas irasci, quod scelera ' rariora fiant iisque igitur minus
occasio exercendi muneris sui offeratur.

Quid igitur sibi velit haec ⁴Eumenidum tragoedia?
Primum memoria tenendum est, eam esse partem trilogiae
atque finem earum rerum (Choeplc.), quarum causa in
prima trilogiae parte (Agam.) quaerenda est. Itaque ut
in Agamemnone causa reperitur, cur Orestes matrem
ulciscatur, in Choeplmis autem ipsa ultio, sic in Eume-
nidz'bus poeta auditoribus sortem Orestae ultoris ante
oculos ponere debebat atque ostendere, utrum dignus
esset, qui condemnaretur an absolveretur. C ondemnatus
igitur aut absolutus Orestes argumentum Eumenidum
esse debebat. At absolutus est' OresteS. Ergo Orestes
absolutus totius tragoediae est argumentum atque, id
quod non obliviscendum est, unicum argumentum, poeta
dignum.

Si tamen hanc unam tragoediam per se spectamus,
primum videndum est, quo modo poeta hanc rem (Orestae
iudicium dico) solverit. Sensit igitur Orestam, cui agen·-
dum esset convenienter illis temporibus, cum nondum
aliud ius nisi ius naturale exstaret, patrem ulcisci debuisse,
attamen ei matrem occidere minime licere. Hic igitur erat
nodus inenodabiliS, qui nihilominus enodandus fuit. Pro-
vocationem igitur pro Oresta ad populum fecit, i. e. in ipsa
tragoedia ad Areopagum, qui eum non condemnavit,
cum numerus condemnantium idem esset ac numerus
absolventium. Hoc iudicium deinde dei sapientia (Minerva)
sanxit, itaque totus populus id sine dubio approbavit,

