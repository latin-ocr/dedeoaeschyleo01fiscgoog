66

solos exercere. At Erinyes prius natae videntur quam
homines· Hi porro a prima sui generis origine usque
ad furtum Promethei, quod hic deus Iove ⁴iam regnante
commisit, rationis expertes ut bruta animalia vixerunt, ita
ut neque quodquam facinus iis per illud tempus imputari,
neque, si imputaretur Erinyesque ab iis poenam repeterent,
huius poenae homines quemquam sensum habere potuis-
sent. Itaque Erinyes per longum tempuS, per multa
fortasse saecula vitam summo otio degere coactae fuerunt!
Quae igitur repugnantia in Erinyum aspectu, cernitur,
eadem iteratur una ex parte ea ratione, quae inter ipsas
et deOS, altera ex parte ea, quae inter illas et homines
intercedit. ’

Quae repugnantia redit in ver-bis, quibus munus suum
describunt. Nam Eum. 208 paucis sed disertis verbis
dicunt se matricidas domibus expellere:

τούς μητραλοίας ἐκ δόμων ἐλαύνομεν.

Et sane est matricida Orestes, Ν ec tamen ex hoc loco
effici posset Erinyes non alias nisi matricidas persequi, nisi
hoc pateret ex eo, quod Erinyes Apollini roganti, quidnam
de muliere, quae maritum e medio sustulerit, facturae sint
(Eum. 209):

τί γὰρ γυναικὸς ἣτις ἄνδρα νοσφίσῃ ,·
respondent (v. 210): ’
οὐκ ἂν γένοιθ’ ὅμαιμος αὐθέντης φόνος,

i. e. virum eiusque uxorem non· esse consanguinem,
neque igitur ‘sibi hanc caedem ulciscendam esse. In ean-
dem sententiam respondent Orestae, postquam eas rogavit,
cur illam (Clytaemestram scil.), quoad viveret, non in
exsilium expulerint (Eum. 594): ’

τί δ’ οὐκ ἐκείνην ζῶσαν ἤλαυνες φυγῇ ,-
Dicunt enim (v. 595):
οὐκ ἦν ὅμαιμος φωτὸς ὃν κατέκτανεν,

i. e. non erat consanguinea viri, quem occidit. Non

igitur omne caedis genus vindicare videntumsed, parricidia

ιζ

