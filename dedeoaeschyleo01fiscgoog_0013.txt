Erunt fortasse, qui in hoc libello nonnulla reprehendant.
Sed cum in-conscribendo hoc opusculo mihi, qui sero nullo
nisi Deo duce ad haec studia perveni, multa obfuerint et,
etiamsi impedimenta fuerint nullajne tum quidem ab iuvene
imperito opus omnibus numeris perfectum atque absolutum
flagitari possit, spero fore, ut ii, qui de hoc opusculo
iudicaturi sint, in iudicando benevolentia in me indulgen-
tiaque utantur.

Argumentum, quod tractavi, praestat gravitate rei, diffi-
cultatibus abundat; nec tamen hanc rem suscipere dubitavi,
quia, ut verbis Orestae utar (Eum. 274—275) ἐν τῷδε
πράγματι φωνεῖν ἐτάχθην πρὸς σοφοῦ διδασκάλου.

Nunc autem, ubi hoc opus qualecumque ad finem perduxi,
mihi facere liceat, quod iam diu gestiebam, ut palam profitear,
quid tibi, clarissime Woltjer, debeam, utque tibi debitam
referam gratiam. Si enim quid sapio in antiquis litteris,
si ullam verae scientiae notionem obtinui, haec tibi imprimis
debeo· Quantum autem fructum cepi ex tua consuetudine,
qua me praecipue hoc triennium fere cotidiana usum esse
satis aestimare vix possum! Quodsi quid in hoc opusculo
utilitatis inesse videatur, neque me alterum Phaetontem
esse appareat, has primitias summa cum veneratione tibi
offero. Me autem felicem praediCO, quod Gymnasium
nostrum, Reformatum, quod Deo tuaeque maxime curae
debemuS, causa futura sit, cur etiam in posterum tempus
tuo exemplo non caream, nec summi philologi imaginem
ex animo amittam.

