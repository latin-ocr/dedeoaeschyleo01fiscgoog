100

repeti non poterat neque in Aeschyli tragoedia ab eo
repetebatur. 1) ‚

Quid igitur? Fuitne Chiron apud Aeschylum mortalis
an vero immortalis? Equidem puto hic distinguendum
esse. Nam quod ad artem Aeschyli, qui Prometheum im-
mortalem, fecit, non, ut ApollodoruS, mortalem, ⁴etiam
Chiron immortalis fuit, deus enim aliquis solus dignus
erat, qui pro alio deo puniretur, neque usquam Aeschylus
dicit aut Prometheum aut Chironem mori debere, sed Pro·
metheus postquam in Tartaro iacuerit, iterum sub divo aquilae
rostro lacerabitur, donec Chiron eius doleres in se suscipiat
et pro eo in Tartarum ire velit. Chironem apud Aeschylum
non ut moriturum induci ipse Naegelsbach concederet,
nam si moriturus videretur e0, quod in Tartarum iturus
esset, Chiron Naegelsbachio unicus deus esse non posset,
qui moreretur, cum etiam priores dii apud Aeschylum in
Tartarum deiecti esse dicantur.

Si tamen artem Aeschyli non respiciamuS‚ sed quaeramuS,
quid Aeschylus revera crediderit, neque ego existimo
Aeschylum tales deoS, quales Centauri, credidisse, neque
hanc de Aeschylo opinionem- alteri imputare audeam. Sive
igitur artis sive verae Aeschyli sententiae ratione habita,
nusquam Aeschylus videtur deorum immortalitati quidquam
detrectasse. Sed fortasse non multum de hac re philoso-
phatus est, credidit tantum deum vivere et victurum esse
per saecula 2), vidit autem hominum aetatem aetati suc·
cedere, quae ambae res nullis cogitationum ambagibus
efficere debuerunt, ut poeta mortalem hominum vitam dei
immortalitati opponeret.

 

1) Aeschylus, crede, Prometheum aut Chironem, aut alium quem deum
mortalem immortalitatem habuisse statuit ut apud Apollodorum l. supra L!
Neque Apollodorum in has ineptias abisse sentio, quippe qui tam ridicule
illa verba inter se opposuerit ut quisque facile intellegat, quid senserit (Csr.:
....μὴ δυνάμενος τελευτῆσαι ἐπείπερ ἀθάνατος ἦν.... ἀπέθανεν et:
παρέσχε. . . . Χείρωνα θνήσκειν ἀθάνατον).

2) Suppl. 555: Ζεὺς αἰῶνος κρέων ἀπαύστου. ..

