'86

autem modos Spinozae nihil habere veritatis 1) Quo accedit,

quod pantheistae, deus non est summa earum, ex quibus

universum constat, partium (θεὸς non est τὰ πάντα, ut

in fragmento est), sed τὸ πᾶν, i. e. una infinita substantia,

quae neque in partes divisa est neque dividi potest. 2)

Omissa igitur voce, quae est ὑπέρτερον, reliqua verba deum

esse negarent neque aliud significarent nisi hoc: deus non ·
exstat, exstant tantum aether, terra, caelum, omnia denique,

quae oculis cerni possunt. Quod non in pantheismum quadrat,

sedin materialismum.

Iam igitur apparuit, si quid in illo fragmento inest,
quod ad pantheismum pertinere videatur, hoc ipsum τὸ
ὑπέρτερον esse. 3) Sed quoniam hoc ὑπέρτερον etiam aliud
quid significare possit, pluribus testimoniis nobis opus
esset, ut statueremus Aeschylum quodammodo cum pan·
theistiS, quos vocant, sentire. Quae tamen nulla apud
Aeschylum inveniuntur, alia contra, cum hac doctrina pugnantia,
multa (vide infra). Quid igitur hoc fragmentum sibi velit?
-Nos opinamur Aeschylum praecipue his verbis usum esse,
quibus polytheismum refelleret. 4) Si enim alii dicebant
Γῆν deam esse et Οὐρανὸν deum, Aeschylus contra dixit
Γῆν et Οὐρανὸμ et omnia, quae exstarent esse Iovem,
neque igitur alium deum praeter Iovem esse credendum.
Possis urgere Aeschylum de rebuS, de materia, non de

 

1) Sunt enim affectiones substantiae (Ethic. Pars 1, defin. V). Csr. etiam
Propos. XV, Schol.: „Sunt qui Deum instar hominis corpore et mente
constantem atque passionibus obnoxium fingunt. Sed quam longe hi a veri

’ Dei cognitione aberrent, satis ex iam demonstratis constat. Sed hos mitto·
Nam omneS, qui naturam divinam aliquo modo contemplati sunt, Deum esse
corporeum negant: quod etiam optime probant ex eo, quod per corpus intel-
ligimus quamcumque quantitatem, longam, latam et profundam, certa aliqua
figura terminatam, quo nihil absurdius de Deo, ente scilicet absolute infinito,
dici potest.”

2) Ethic. Pars Ι, propos. XIII et XIV, coroll. 1.

3) Etiam si cum Pythagorae placitis hoc conferamus·

4) In hac igitur re ab Naegelsbachi opinione (vide p. 85 annot. Ι) mea
haud discrepat.

