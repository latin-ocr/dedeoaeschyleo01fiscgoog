132

quoque argumento est. Deus praescivit Clytaemestram
necaturam esse Agamemnonem, nam Cassandra divinitus
afflata hanc necem praedixit. Hoc deus impedire potuit,
nec tamen fecit, ipse ergo deus hanc necem voluit, non
aliter ac si aliquiS, qui alterum undis maris obrui videtur
nec tamen ei auxilium fert, licet facile potuisset, ipse illum
perire voluit. 1) Attamen AeschyluS, qui humanam con·
dicionem recte perspiciebat, sensit homineS, si qua in re
peccavissent, culpam, testante male factorum conscientia,
agnoscere suam. Sic Clytaemestra, quam domus Ἀλάστωρ
ad Agamemnonis necem adduxerat, nocturnis somniis
terrebatur, quam ob rem libamina mittit, quibus mariti
manes placet (Choeplz. 22—42. Hoc postremo versu
Clytaemestra appellatur δύσθεος γυνά). Item OresteS, qui
Apollinis iussu patrem ultus est, horrificis malae conscientiae
imaginibus propellitur. Itaque Aeschylus procul abfuit, ut
deum impuritatis aut iniuriae accusaret et, ubicumque potuit,
Dei sanctitatem et iustitiam celebravit.

Hactenus igitur videmus iustitiam divinam apud Aeschylum
salvam esse, nunc iam in eo est, ut quaeramus, sitne deus
iustus in bonis et malis inter homines distribuendiS‚ i. e.
prosequaturne deus amore et benevolentia e05‚ qui parent
legibus illis, de quibus supra sermo erat, puniatque semper
eos solos, qui has leges neglegunt? Postulat enim iustitia,
homines ut mercedem suorum quisque operum accipiant.
Sic Aeschylum quoque censuisse multis ex locis cernitur,
in qua opinione, ut supra iam demonstravimus, hoc tantum
vituperandum est, quod homines Aeschylei aliqua accepta
iniuria putant sibi licere sua sponteiustitiac divinae existere
ministros,

Deum igitur bonis propitium esse inde apparet, quod ii,
qui deos venerantur, plurimum valere dicuntur Sept. 579:

1) Vide Agant. 1241—1244 (p. 130), ubi deus hanc necem voluisse dicitur.

