147

lus homo praeter eos, qui Sacros Libros norunt iisque
plenam fidem habent, hanc litem dirimere potest, quin
aut divino imperio aut divinae iustitiae obtrectet. Nec
tamen hanc ob rem Aeschyli divinum ingenium satis
mirari possumuS, qui peccatum semper homini imputet,
deo semper ascribat de toto mundo totoque genere humano
imperium et id quidem salva divina sanctitate veritate
iustitia. Unum tamen negari non potest: in dei Aeschylei
sanctitate si minus vitium rei occurrit, vitium nominis certe
inest. Nam et φθόνος et ἀπάτη et ψύθος et verbum quod
est ψεύδεσθαι semper in malam partem intellegi debent,
quamobrem eiusmodi vocabuliS, ubi sermo est de divina
mundi gubernatione, uti minime licet. Quamquam memoria
est* tenendum Aeschylum non primum haec vocabula de'
deo adhibuisse, sed inveteratis nominibus receptis alium
puriorem sensum vindicavisse.

